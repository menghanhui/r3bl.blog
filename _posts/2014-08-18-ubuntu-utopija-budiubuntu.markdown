---
author: Aleksandar Todorović
comments: false
date: 2014-08-18 01:25:38+00:00
layout: post-bs
slug: ubuntu-utopija-budiubuntu
title: 'Ubuntu utopija #budiUbuntu'
categories: bs
tags:
- projects
- '#budiUbuntu'
- linux
- personal
- open source
- elementary OS
image:
  feature: abstract-1-3
---

Postoji nešto što nas izdvaja iznad miliona i miliona drugih vrsta koje su živile nekada u istoriji naše planete: snalažljivi smo i držimo se zajedno.

Naravno, to držanje zajedno je često narušeno. Svake godine desetine hiljada ljudi izgubi svoj život raspravljajući se oko nekog mitskog bića za koje ne možemo da potvrdimo niti da postoji niti da ne postoji. Ljubomora nas čini užasnim osobama. Imamo različite poroke i u zavisnosti od tih poroka radimo neke užasne stvari.

Ali, kada upoznamo osobu bez da joj znamo spol, boju kože, religijska uvjerenja i godine, nevjerovatne stvari se događaju. Jednom kada se udaljimo od osnovnih predrasuda koje su sastavni dio svakoga od nas, postajemo dio zajednice, a ta zajednica je sposobna da uradi mnogo toga. To smo dokazali tokom poplava koje su ove godine pogodile naša područja. To dokazujemo svake godine protestima širom svijeta i na još bezbroj primjera. Odbacimo predrasude i postanimo dio zajednice.

Biti ubuntu znači biti dio zajednice. Biti ubuntu znači biti dio nečega većeg od nas. Biti ubuntu znači pomagati jedni drugima. Biti ubuntu znači uzimati od zajednice, ali joj u istoj mjeri i vraćati nazad. Biti ubuntu znači biti slobodan. Biti ubuntu znači biti srećan.

Može se smatrati da je čitava Linux zajednica nastala na ovim principima. Međutim, Ubuntu zajednica je najrasprostranjenija. Kao takva, učinili smo mnogo toga. Kreirali smo [najpopularniju Linux distribuciju](http://www.ubuntu.com/download/desktop), kreirali smo jednostavno [prelijepu Linux distribuciju](http://elementaryos.org/), kreirali smo Linux [distribucije za početnike](http://linuxmint.com/), kreirali smo nekoliko korisničkih okruženja, odličan menadžer paketa, distribucije [za ispitivanje penetracije](http://www.backbox.org/), distribucije [za edukaciju korisnika](http://edubuntu.com/), naš softver se koristi [u državnim institucijama](http://www.muenchen.de/rathaus/Stadtverwaltung/Direktorium/LiMux.html), prilagođeni smo [školama](http://www.educa.madrid.org/web/madrid_linux/), [umjetnicima](http://ubuntustudio.org/), drugačijim jezicima...

Iz jednog projekta su nastale desetine odličnih projekata, svaki sa svojom posebnom namjenom i svaki na svoj način važan za zajednicu. Sve smo to omogućili držeći se ubuntu principa. Zašto ne bi i ti? Odbaci predrasude, uzmi prazan DVD i istraži sa nama ubuntu utopiju.

Ovaj post je moj drugi doprinos [#budiUbuntu](https://twitter.com/search?&q=%23budiUbuntu) akciji. Moj prvi doprinos [se nalazi ovdje](http://aleksandartodorovic.wordpress.com/2014/08/18/moj-put-od-fedore-preko-archa-do-ubuntu-derivata-budiubuntu/).
