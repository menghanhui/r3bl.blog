---
author: Aleksandar Todorović
comments: false
date: 2018-01-21 13:25:00+02:00
layout: post-bs
slug: grad-koji-ne-smijem-imenovati
title: "Grad u kojem pišem ovo je zaštitio svoje ime, tako da ga ne smijem koristiti"
categories: bs
tags:
- technology
- advocacy
- copyright
image:
  feature: abstract-1-3
censor: true
---

Postoji jedan grad na Balkanu čije ime ne smijem ispisati ovdje. Mnogi od vas ga znaju kao glavni grad Bosne i Hercegovine. U tom gradu se [odvio događaj](https://en.wikipedia.org/wiki/Sarajevo) koji je kao direktnu posljedicu imao početak Prvog svjetskog rata. Taj grad je [preživio opsadu grada koja je trajala 1425 dana](https://en.wikipedia.org/wiki/Siege_of_Sarajevo). Taj grad je dočekao sportiste iz cijelog svijeta godine kada je bio domaćin [Zimskih olimpijskih igara 1984. godine](https://en.wikipedia.org/wiki/1984_Winter_Olympics).

I, dok sam već bio upoznat sa time da vam ne smijem pokazati [maskotu](https://en.wikipedia.org/wiki/Vu%C4%8Dko_(mascot)) tih Olimpijskih igara, nisam bio svjestan činjenice da ne smijem ni da pomenem samo ime grada, zato što nisam tražio dozvolu od uprave tog grada da koristim njegovo ime.

<hr><p style="text-align:center;"><small>This article is also <a href="{{ site.baseurl }}/en/the-city-whose-name-i-cannot-mention/">available in English</a>.</small></p>
<hr>

![Pogled na grad koji ne smijem imenovati]({{ site.baseurl }}/images/sarajevo/unsplash-city.jpg)

Na slici iznad se nalazi meni jedan od najljepšiš gradova na Balkanu. Sliku grada sam sasvim slobodan da koristim na koji god način to poželim. Međutim, samo ime grada ne smijem da spomenem. Razlog za to leži u [Odluci o upotrebi grba, imena i isticanja zastave Grada <span class="censored" id="censored">Sarajevo</span>](http://sarajevo.ba/grb-i-zastava/?lang=bs), čiji član 21 kaže sljedeće:

> Pravne i fizičke osobe koje uporabe grb i ime Grada <span class="censored" id="censored">Sarajevo</span> bez odobrenja mjerodavnoga tijela ili koje protivno datom odobrenju i ovoj odluci zlouporabe grb i ime Grada <span class="censored" id="censored">Sarajevo</span>, dužne su Gradu <span class="censored" id="censored">Sarajevo</span> naknaditi svu štetu koja je nastala takvim njihovim ponašanjem.

Dakle, grad <span class="censored" id="censored">Sarajevo</span> je sebi dao za pravo da bude sudija u tome ko smije, a ko ne smije da spomene ime grada. Međutim, nije grad <span class="censored" id="censored">Sarajevo</span> jedini grad u Europi sa mnogo glupim pravilima.

Pariz, kao grad koji smijem da imenujem, posjeduje ovaj toranj:

![Ajfelov toranj tokom dana]({{ site.baseurl }}/images/sarajevo/unsplash-eiffel-tower.jpg)

I, dok vam ovu sliku smijem pokazati, sliku te iste građevine uslikanu noću ne smijem.

Vidite, Europska Unija je dala Francuskoj slobodu da primjeni Zakon o autorskim pravima (eng. _copyright law_) na građevine. Dakle, dok arhitekta koji je dizajnirao građevinu ne umre i ne prođe još dodatnih 70 godina, niko ne smije koristiti izgled te građevine za komercijalne upotrebe. I dok ja nemam komercijalni cilj u vidu dok pišem ovaj članak, ne želim da isključim mogućnost da ovaj sajt jednog dana pretvorim u sajt za komercijalne svrhe (iako se to gotovo sigurno nikada neće dogoditi). Iz tog razloga, ne smijem pokazati sliku ovog tornja ukoliko je ona uslikana tokom noći.

Ali čekajte, Alexandre Gustave Eiffel, koji je, pored tornja imenovanom po njemu, dizajnirao i ovu građevinu:

![Kip slobode u New York-u tokom noći]({{ site.baseurl }}/images/sarajevo/unsplash-statue-of-liberty.jpg)

...je umro slušajući [Betovenovu 5. simfoniju](https://www.youtube.com/watch?v=fOk8Tm815lE) u svojoj vili u Parizu 27. decembra 1923. godine. Jednostavnom matematikom, otkrivamo da bi već 27. decembra 1993. godine slike ove dvije svjetski poznate građevine trebale biti u potpunosti u javnoj domeni (eng. _public domain_).

I dok imam potpuno pravo da prikažem Kip slobode tokom noći (kao što sam i uradio iznad), ne mogu da uradim isto kada je u pitanju Ajfelov toranj. Razlog za to je što su svjetla na tom tornju ugrađena za 100. godišnjicu od otvorenja tornja označena kao posebno umjetničko djelo. Tako je presudio francuski sud u junu 1990. godine, pa kasnije potvrdio i krajnji apelacioni sud u Francuskoj u martu 1992. godine.

Pošto nisam upoznat sa tako glupom presudom u SAD-u, pretpostavljam da sam u mogućnosti da pokažem sliku Kipa slobode tokom noći. Međutim, još jednu građevinu tog istog arhitekte koji je umro prije 94 godine ne smijem prikazati ovdje ukoliko je ta slika uslikana noću.

Ova odluka francuskog suda nije toliko glupa koliko je glupav slučaj <span class="censored" id="censored">Sarajeva</span>, grada koji ne smijem imenovati. Pa, otkud gradskom odboru ovog grada pravo da stavi ime grada pod njihovu kontrolu?

Na osnovu člana 5 [Zakona o principima lokalne samouprave](http://www.fbihvlada.gov.ba/bosanski/zakoni/2006/zakoni/34bos.htm), definicija grada je sljedeća:

> Grad je jedinica lokalne samouprave koja predstavlja urbanu, infrastrukturnu cjelinu povezanu svakodnevnim potrebama stanovništva.

Član 56 istog zakona kaže sljedeće:

> Federalne, odnosno kantonalne vlasti dužne su u najvećoj mogućoj mjeri konsultovati jedinice lokalne samouprave u postupku donošenja propisa koji ih se direktno tiču.

U [Statutu Grada <span class="censored" id="censored">Sarajeva</span> (PDF)](http://sarajevo.ba/ba/files/statut%20grada%20sarajeva.pdf), u članu 5 piše:

> Grad <span class="censored" id="censored">Sarajeva</span> ima grb i zastavu, kao i druge simbole, o kojima posebnom odlukom odlučuje Gradsko vijeće u skladu sa zakonom.

U članu 24 piše tog Statuta je navedeno:

> Mandat gradskog vijećnika traje do izbora novog vijećnika u Gradsko vijeće.

Gradski odbor Grada <span class="censored" id="censored">Sarajeva</span> se oslanja na ova dva četiri člana da uspostavi [Odluku o upotrebi grba, imena i isticanja zastave Grada <span class="censored" id="censored">Sarajeva</span>](http://sarajevo.ba/grb-i-zastava/?lang=bs), koja kaže da ja ne smijem da spomenem ime <span class="censored" id="censored">Sarajevo</span> zato što nisam pitao Grad <span class="censored" id="censored">Sarajevo</span> da koristim to ime.

---

Šansa da će grad zahtijevati odštetu od fizičkog lica zbog korišćenja imena grada se čini gotovo nikakva, zar ne?

Međutim, tačno to se dogodilo jednoj Facebook stranici sa 14ak hiljada pratilaca pod nazivom [<span class="censored" id="censored">Sarajevo</span> forever](https://www.facebook.com/SarajevoForever/). Njen administrator je 18. januara [objavio status](https://www.facebook.com/SarajevoForever/posts/878073679022840) koji sadrži sljedeći tekst:

> Dobio sam od Gradske uprave Grada <span class="censored" id="censored">Sarajeva</span> prijeteće pismo u kojem me upozoravaju da im moram platiti izvjesnu sumu novca zbog upotrebe imena <span class="censored" id="censored">Sarajevo</span> u nazivu moje Facebook stranice. Ukoliko im ne budem plaćao oni će pokrenuti svoje Facebook timove i pravosuđe kako bi ugasili moj Facebook profil.

Sudeći po istom autoru, nije ova Facebook stranica jedina koja je dobila takvo pismo:

> I sve ostale Facebook stranice, koje promovišu grad, a koje u svom nazivu imaju imenicu <span class="censored" id="censored">Sarajevo</span>, dobile su identična prijeteća pisma.

I zaista, oslanjajući se na jedan federalni zakon koji definiše pojam "grad", i dva člana Statuta grada <span class="censored" id="censored">Sarajevo</span>, u kojima se navodi da gradsko vijeće donosi odluku o gradskim simbolima u skladu sa zakonom, gradsko vijeće je stavilo ime grada <span class="censored" id="censored">Sarajeva</span> pod vlasništvo Grada <span class="censored" id="censored">Sarajevo</span>.

Nebitno koja derivacija imena se koristi, kako kaže član 7 pomenute odluke:

> Pod imenom Grada <span class="censored" id="censored">Sarajeva</span>, iz stava 1. ovog člana, podrazumijeva se riječ <span class="censored" id="censored">Sarajevo</span> u svim padežima i svim izvedenim oblicima, kao i sve skraćenice riječi <span class="censored" id="censored">Sarajevo</span>.

I, dok se u toj odluci nalazi dosta pravila o tome pod kojim uslovima pravno lice može da koristi ime Grada <span class="censored" id="censored">Sarajeva</span>, pojam "fizičko lice" se pominje samo dva puta u ovoj odluci:

> #### Član 21.
>
> Pravne i **fizičke osobe** koje upotrijebe grb i ime Grada <span class="censored" id="censored">Sarajeva</span> bez odobrenja nadležnog organa, ili koje protivno datom odobrenju i ovoj odluci zloupotrijebe grb i ime Grada <span class="censored" id="censored">Sarajeva</span>, dužne su da Gradu <span class="censored" id="censored">Sarajevu</span> naknade svu štetu koja je nastala takvim njihovim ponašanjem.
> Za naknadu pričinjene štete iz stava 1. ovog člana pokrenut će se postupak pred nadležnim sudom i opozvati eventualno dato odobrenje za upotrebu grba i imena Grada <span class="censored" id="censored">Sarajeva</span>.
>
> #### Član 22.
>
> Protiv pravnih i **fizičkih osoba** iz prethodnog člana koja nakon opozivanja rješenja o odobravanju upotrebe grba i imena Grada <span class="censored" id="censored">Sarajeva</span> nastave s njihovom upotrebom također će se pokrenuti postupak za naknadu pričinjene štete.

Zahvaljujući tome što je pojam "fizička osoba" dodan samo ovih dva puta u tekst ove odluke, ja, kao fizička osoba, ne smijem da spomenem ime <span class="censored" id="censored">Sarajevo</span> bez da prethodno ne dobijem odobrenje grada da ga koristim.

Uprkos tome što se ovo kosi sa zdravim razumom, neko se obratio vlasniku gorepomenute Facebook stranice i napisao [ovo](https://www.facebook.com/SarajevoForever/photos/a.878165692346972.1073741892.142203579276524/878165585680316/):

<img src="{{ site.baseurl }}/images/sarajevo/facebook-poruka-cenzurisana.png" alt="Screenshot Facebook poruke" id="facebook-poruka-cenzurisana" />

Kontaktirao sam osobu koja stoji iza ove Facebook stranice 20. januara, dva dana nakon što je [objavio](https://www.facebook.com/SarajevoForever/photos/a.878165692346972.1073741892.142203579276524/878165585680316/) screenshot poruke iznad, sa željom da mu pomognem, međutim ta osoba je tvrdila da je problem već riješen. Na moje pitanje "kako je problem riješen", nisam dobio detaljan odgovor:

<img src="{{ site.baseurl }}/images/sarajevo/facebook-razgovor-cenzurisan.png" alt="Moj Facebook razgovor sa vlasnikom ove Facebook stranice" id="facebook-razgovor-cenzurisan" />

Pošto nisam mogao da nađem nikakav drugi zakon koji se odnosi na moje korišćenje riječi <span class="censored" id="censored">Sarajevo</span>, moja interpretacija je sljedeća: Grad <span class="censored" id="censored">Sarajevo</span> je dozvolio korišćenje svog imena svim vlasnicima Facebook stranica. Pošto ovo "rješenje" nije dio zakona, a ovaj tekst nije objavljen na Facebook stranici, to znači da ja nisam u mogućnosti da prikažem riječ <span class="censored" id="censored">Sarajevo</span> bez da otvorim mogućnost da za to snosim pravne posljedice.

I, dok je u ovom specifičnom slučaju, grad pokušao da se suprotstavi vlasnicima Facebook stranica koje sadrže riječ <span class="censored" id="censored">Sarajevo</span> u svom imenu, ja nemam legalnu osnovu preko koje bih se mogao žaliti ukoliko bi gradska uprava odlučila da me krivično goni zbog korišćenja riječi <span class="censored" id="censored">Sarajevo</span>.

Zato vam ne smijem reći ime grada iz kojeg pišem ovaj članak.  Nesvjesno sam već prekršio ovu gradsku odluku na svome Twitter profilu, kada sam označio grad u kojem se nalazim:

<img src="{{ site.baseurl }}/images/sarajevo/twitter-screenshot-censored.png" alt="Screenshot mog Twitter profila" id="twitter-screenshot-censored" />

Nesvjesno sam tu istu odluku prekršio na isti način i na svom GitHub računu:


<img src="{{ site.baseurl }}/images/sarajevo/github-screenshot-censored.png" alt="Screenshot of my GitHub profile" id="github-screenshot-censored" />

Da bih izbjegao daljnje kršenje te odluke grada, u ovome članku sam napisao ovo svaki put kada nisam mogao izbjeći korišćenje imena grada: <span class="censored" id="censored">Sarajevo</span>.

Međutim, zato što ova odluka prkosi svakom vidu logike, i zato što sam već nesvjesno više puta prekršio ovu istu odluku, odlučio sam da dodam dugme na kraju ovog članka. Ukoliko ga kliknete, ovaj članak više neće biti cenzurisan, što znači da ću prekršiti odluku grada tačno 44 puta.

Svjestan mogućih pravnih posljedica na koje utiče moje prikazivanje riječi <span class="censored" id="censored">Sarajevo</span>, pozivam vas da ga kliknite. Nakon što to uradite, ovaj članak više neće biti censurizan.

<button id="uncensor-me">Klikni ovdje da prekršim gradsku odluku</button>

**Zahvale fotografima:** <small>Fotografije u ovom članku su objavljene od od strane sljedećih korisnika Unsplash-a: [@naletu](https://unsplash.com/@naletu) ([Grad <span class="censored" id="censored">Sarajevo</span>](https://unsplash.com/photos/FYr3roIu51g)), [@chriskaridis](https://unsplash.com/@chriskaridis) ([Ajfelov toranj](https://unsplash.com/photos/nnzkZNYWHaU)), i [@kazuend](https://unsplash.com/@kazuend) ([Kip slobode](https://unsplash.com/photos/S9lCKQ9XS8c))</small>
