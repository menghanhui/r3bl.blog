---
author: Aleksandar Todorović
comments: false
date: 2017-09-27 17:00:00+01:00
layout: post-bs
slug: bosna-u-tehnoloskom-20-vijeku
title: "Šta BiH treba da uradi da bi došla u tehnološki 21. vijek"
categories: bs
tags:
- personal
- cybersecurity
image:
  feature: abstract-1-3
---

Ako ste iz Bosne, možda niste ni svjesni koliko naša država zaostaje u tehnološkom aspektu. Ako ste iz ostatka regije, niste ni svjesni koliko ste tačno ispred Bosne u pitanju tehnologije. Evo nekoliko stvari šta bi Bosna morala da uradi da bi uopšte mogla smatrati da je u 21. vijeku.


## 1. Digitalna televizija

Hrvatska je prošla kroz proces digitalizacije TV kanala još 2010. godine. Srbija 2015. godine. BiH... pa, nije prošla ni prvu fazu.

Da se razumijemo, proces digitalizacije TV kanala je komplikovan, dugoročan, traje otprilike 10ak godina i zahtijeva veliki napor od države, državnih emitera, tehnološkog sektora, i privatnog sektora i nosi bezbroj izazova koji zavise od slučaja do slučaja.

Pa, kako Bosna stoji na tom planu?

> Odredbe sporazuma o digitalizaciji i odluke koje su iz njega proizišle nisu bile u skladu s politikom entiteta RS u toj oblasti, tvrde iz Ministarstva saobraćaja i veza RS. ^[izvor, januar 2015. ](http://balkans.aljazeera.net/vijesti/u-srbiji-zavrsen-proces-digitalizacije)

---

> Bosna i Hercegovina jedina je država u regiji i među rijetkim u svijetu u kojoj još nije započeo proces digitalizacije, iako je danas bio krajnji rok za prelazak na digitalni TV signal. ^[izvor, jun 2015.](http://balkans.aljazeera.net/vijesti/digitalizacija-u-bih-zakasnila-gase-se-predajnici)

---

> Do kraja ovog mjeseca počinje testna faza projekta digitalizacije u Bosni i Hercegovini, najavljeno je iz državnog Ministarstva saobraćaja i komunikacija. U prvom planu su programi i digitalni signal tri javna emitera. Komercijalne televizije se pitaju gdje su one u toj priči. Nadležni kažu kako ih neće zaobići. ^[izvor, septembar 2016.](http://balkans.aljazeera.net/vijesti/bih-godinama-se-ceka-digitalizacija)

---

> Ministarstvo komunikacija i transporta BiH objavilo je danas međunarodni tender za javnu nabavku digitalnih mikrotalasnih linkova javnih radiotelevizijskih servisa u Bosni i Hercegovini - II FAZA Projekta digitalizacije. ^[izvor, mart 2017.](https://www.rtvbn.com/3856904/pocela-druga-faza-digitalizacije-u-bih)


I to je otprilike to. Ništa se nije promijenilo u međuvremenu.

## 2. 4G signal

4G signal bi trebao da revolucija u brzini, koja bi bila osnova za to da imamo normalne Internet pakete na svojim mobilnim telefonima.

Tri mobilna operatera u Srbiji su počeli da emituju 4G signal krajem marta i početkom aprila 2015. godine. Hrvatski Telekom i VIP u Hrvatskoj još davne 2012. godine, što je Hrvatsku činilo jednim od pionira u uvođenju 4G signala.

Sljedeći korak poslije 4G (LTE) tehnologije je LTE-A (poznat još i kao LTE-Advanced i 4.5G). Hrvatsi Telekom ga je pustio u novembru 2015. godine. Srbijanski telekom u maju ove godine.

Bosna... Ovo pišem dok mi je na telefonu EDGE konekcija (2G), čija je maksimalna brzina 1.6 / 0.5 Mbps. Dovoljno rečeno.

> Kako to obično biva u BiH, odgovornost se prebacuje sa jednih na druge, pa tako telekom operateri krive Regulatornu agenciju za komunikacije, a ovi opet sve prebacuju na Ministarstvo transporta i komunikacija BiH, koje treba da izradi novu politiku sektora telekomunikacija, tačnije, dokument koji je istekao još 2012. godine, a bez kojeg nije moguće izdati nove dozvole i dodijeliti radiofrekventni spektar. ^[izvor, januar 2017.](http://www.nezavisne.com/novosti/drustvo/BiH-gubi-milione-KM-jer-jos-nema-4G-mrezu/408370)

---

> Dok se u svijetu, naveo je, već razgovara i radi na uvođenju 5G mreža, Bosna i Hercegovine i Ukrajina su jedine zemlje u kojima se i danas koristi 3G mreža. 4G ili LTE je četvrta generacija mobilne mreže koja omogućava najbrži mobilni internet na mobitelu, tabletu ili kompjuteru. ^[izvor, mart 2017.](http://balkans.aljazeera.net/vijesti/politika-sektora-koci-4g-mrezu-u-bih)

---

> U Ministarstvu komunikacija i transporta BiH ističu kako je planirano da Savet ministara BiH, na predlog RAK, do decembra 2017. donese odluku o izdavanju LTE dozvola licenciranim mobilnim operatorima u BiH, ceni, načinu i postupku plaćanja dozvola, kao i nameni uplaćenih sredstava. ^[izvor, septembar 2017.](http://www.blic.rs/vesti/republika-srpska/bosna-jedina-u-regionu-nema-4g-mrezu-razlog-je-bizaran-i-voden-poslovnom-logikom/kdrfwev)

---

## 3. Zakon o elektronskim komunikacijama

Zakon o elektronskim komunikacijama je zakon u kojem se tačno definiše šta provajderi elektronskih komunikacija mogu i šta ne mogu. Ovaj zakon je preduslov da bi uopšte pričali o pojmovima kao što je [net neutralnost](https://netneutralnost.com/) ili nešto slično. Bez ovog zakona ne možemo uopšte smatrati da živimo u 21. vijeku.

Pa, kako Bosna stoji sa tim zakonom? U dvije riječi: nema ga. Uopšte. Nikakav. Šta provajderi elektronskih komunikacija mogu i ne mogu da urade? Niko ne zna. Postoji 
