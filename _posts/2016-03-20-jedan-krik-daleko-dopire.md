---
author: Aleksandar Todorović
comments: false
date: 2016-03-20 23:45:00+01:00
layout: post-bs
slug: jedan-krik-daleko-dopire
title: "Kako jedan krik daleko dopire: statistika #PodrziKRIK hashtag-a 20. marta"
categories: bs
tags:
- blogging
- personal
- statistics
image:
  feature: abstract-1-3
---

Sve je počelo kada je novinar [Dušan Mašić](https://twitter.com/dusanmasic) pozvao ljude da između 8 i 9 večeras počnu da koriste [#PodrziKRIK](https://twitter.com/search?q=%23PodrziKRIK&src=typd) _hashtag_ na Twitter-u, kako bi građani izrazili svoju podršku mreži za istraživanje kriminala i korupcije [KRIK](https://www.krik.rs/), sada već daleko poznatu u regiji.

Naravno, ovo nikako nije prvi put da se spominje ovaj _hashtag_ i KRIK ga već mjesecima koristi kako bi ohrabrio ljude širom Srbije i inostranstva da svojim skromnim donacijama dokažu pro-vladinim medijima da oni nisu "strani plaćenici".

Pridružio sam se Dušanovom pozivu i između 8 i 9 sati večeras objavio nekoliko tweet-ova. Sada, kada je prošlo 9 sati, zanimalo me kakav je uticaj imao ovaj _hashtag_, tako da sam odlučio da napišem ovaj post. Dijelim ga na dva dijela: na uticaj koji sam ja ostvario u zadnjih nekoliko dana kada sam ga koristio i na globalan uticaj koji je ovaj _hashtag_ imao na korisnike Twitter-a danas.

## Lokalni uticaj _hashtag_-a

Gledajući samo tweet-ove od danas (20.3.), dolazimo do ovih brojki:

* 1584 tweet-ova (66 po satu).
* Ti tweet-ovi su stigli do 40.581 osoba po satu (973.957 ukupno).
* _Hashtag_ je koristilo 554 unikatnih Twitter profila.

Mapa regiona po broju interakcija sa ovim _hashtag_-om izgleda ovako:

![#PodrziKRIK mapa](http://i.imgur.com/MbtvyAS.png)

### Povezani _hashtag_-ovi

Top pet _hashtag_-ova koji su korišteni zajedno sa #PodrziKRIK:

1. [#novinar](https://twitter.com/search?q=%23novinar) (korišten 115 puta)
2. [#osudiKRIK](https://twitter.com/search?q=%23osudikrik) (korišten 10 puta)
3. [#vladavina_prava](https://twitter.com/search?q=%23vladavina_prava) (korišten 8 puta)
4. [#Serbia](https://twitter.com/search?q=%23Serbia) (korišten 7 puta)
5. [#svakapticasvomejatu](https://twitter.com/search?q=%23svakapticasvomejatu) i [#novinari](https://twitter.com/search?q=%23novinari) (korišteni po 6 puta)


## Moj uticaj na ovaj _hashtag_

Ovaj prvi dio je dosta lagan za istražiti zato što Twitter ima odličnu [analitiku](https://analytics.twitter.com/) dostupnu svakome. Preuzeo sam svoju listu tweet-ova iz zadnjih 28 dana i došao do sljedećih podataka:

* Ukupno sam objavio 9 tweet-ova, od kojih sam u 8 slučajeva koristio #PodrziKRIK _hashtag_ i u jednom #PodržiKRIK _hashtag_.
* Ovih devet tweet-ova je sve zajedno stiglo do 7233 osoba.
* Od tih 7233 osoba, sa tweet-ovima je na neki način interaktovalo njih 87, što bi značilo da mi je _engagement rate_ kada su ovi tweet-ovi u pitanju oko 0,012%.

Mojih [pet](https://twitter.com/r3bl_/status/701710298198183936) [najpopularnijih](https://twitter.com/r3bl_/status/711554506383876096) [tweet-ova](https://twitter.com/r3bl_/status/710842720328290305) [u zadnjih](https://twitter.com/r3bl_/status/710447373655343105) [mjesec dana](https://twitter.com/r3bl_/status/711631475632959490) su svi na neki način vezani za KRIK. Zajedno su stigli do 9715 osoba (objašnjenje: u najpopularnijem nisam koristio _hashtag_).

## Još neka zabavna statistika

* Broj pregleda današnjih tweet-ova je ekvivalentno 13,83% stanovništva Srbije.
* Broj pregleda današnjih tweet-ova je ekvivalentno 78,93% stanovništva urbanog dijela Beograda.
* Tweet-ovi su _po satu_ stigli do broja ljudi ekvivalentnom gradu veličine Pirota, Kikinde, Sremske Mitrovice ili Uroševca.

## Disclaimer-i

* Broj pregleda nije jednak broju unikatnih osoba do kojih su tweet-ovi stigli.
* Ova statistika ne obrađuje i [#PodržiKRIK](https://twitter.com/search?q=%23Podr%C5%BEiKRIK) _hashtag_ (razlika između `z` i `ž`), koji je takođe bio jako aktivan danas.
* U statistiku nije uključeno zadnjih 45 minuta u danu jer mi je trebalo malo vremena i da ovo sve složim i napišem.
