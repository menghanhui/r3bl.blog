---
author: Aleksandar Todorović
comments: true
date: 2015-10-14 14:15:00+01:00
layout: post
slug: zrinka-k
title: "Razotkrivanje Zrinke K(asapić)"
categories: bs
tags:
- Dnevno.hr
- Zrinka K
- web scraping
image:
  feature: abstract-1-3
description: "Riješih da probam da razotkrijem osobu koja se predstavlja imenom Zrinka K na portalu Dnevno.hr. Dakle, u ovom članku, predstavljam vam pravu Zrinku Kasapić i objašnjavam kako sam otkrio ko je ona."
---

Zrinka K. (Kasapić) je osoba koja redovno piše na portalu Dnevno.hr. Škrabala je nešto malo i na Jutarnjem i nekim drugim mjestima. Njen cilj je otprilike otprilike kroz Hrvatsku širiti [FUD](https://en.wikipedia.org/wiki/Fear,_uncertainty_and_doubt) što je više moguće. Niko ne zna ko se krije iza tog imena niti da li koristi pravo ime kada piše. Ako se pitate zašto je toliko bitno da se sazna ko je ona, predstavljam vam (malo zastarila) sabrana djela osobe koja se potpisuje kao Zrinka K(asapić):

[![Sabrana djela Zrinke K.](http://i.imgur.com/Gm0ucSW.jpg?1)](http://i.imgur.com/Gm0ucSW.jpg?1)

Valjda sada kontate zašto je privukla na sebe toliko pažnje. Da više ne odugovlačim, riješih da probam da razotkrijem osobu koja se krije iza tog imena. Mogu slobodno da kažem da sam i više nego uspio u ovome. Dakle, u ovom članku, predstavljam vam pravu Zrinku Kasapić i objašnjavam kako sam otkrio ko je ona.

## Ono što sam znao i mogao pretpostaviti o njoj

Ono što sigurno znam o Zrinki jeste da [piše za Dnevno.hr](http://www.dnevno.hr/author/zrinka-kasapic). Ono u šta sam bio 99,9% siguran jeste da ista osoba stoji i iza [Zrinka K. Facebook stranice](https://www.facebook.com/Kzrinka) po tome što stranica objavljuje svaki članak pomenute osobe, a ima neke vremenske iregularnosti u vremenu objavljivanja teksta i vremenu postavljanja na toj Facebook stranici, tako da sam odma isključio opciju da je neko pokrenuo skriptu koja automatski dijeli na Facebook-u sve što ona objavi.

Na kraju, ostaju dvije opcije: ili Zrinka vodi tu stranicu, ili ima nekog sasvim uvrnutog fana koji neprestalno iščekuje njene nove članke. Nadajući se da tako bolesna osoba koja stvarno sa neiščekivanjem čeka svaki njen tekst ne postoji, pretpostavio sam da ona vodi tu stranicu.

## Prva slijepa ulica: Profilna fotografija Facebook stranice

Uradih _reverse image lookup_ na slici koju Zrinka koristi kao profilnu na svojoj Facebook stranici i pronađoh 30ak sajtova na kojima je iskorištena ista slika. Pošto je Zrinka tu fotografiju postavila na svojoj Facebook stranici u oktobru 2014., a većina ostalih objava te slike su starije (najstarija koju sam primjetio je iz 2007.), dolazim do zaključka da nema šanse da je to originalna Zrinkina slika.

<div id="fb-root"></div><script>(function(d, s, id) {  var js, fjs = d.getElementsByTagName(s)[0];  if (d.getElementById(id)) return;  js = d.createElement(s); js.id = id;  js.src = "//connect.facebook.net/en_US/sdk.js#xfbml=1&version=v2.3";  fjs.parentNode.insertBefore(js, fjs);}(document, 'script', 'facebook-jssdk'));</script><div class="fb-post" data-href="https://www.facebook.com/Kzrinka/photos/a.795520410505391.1073741825.795516963839069/795528030504629/?type=3" data-width="500"><div class="fb-xfbml-parse-ignore"><blockquote cite="https://www.facebook.com/Kzrinka/photos/a.795520410505391.1073741825.795516963839069/795528030504629/?type=3">Posted by <a href="https://www.facebook.com/Kzrinka">Zrinka K.</a> on&nbsp;<a href="https://www.facebook.com/Kzrinka/photos/a.795520410505391.1073741825.795516963839069/795528030504629/?type=3">Tuesday, October 21, 2014</a></blockquote></div></div>

## Autentičnija fotografija

Mijenjajući par rezultata pretrage i tražeći i poslije prve stranice sa rezultatima, dođoh do [jednog Tumblr URL-a koji je izbrisan](http://sitanaomer-photography.tumblr.com/post/34182445370/a-portrait-of-my-friend-zrinka-k). Pošto je sam izbor URL-a zanimljiv (`a-portrait-of-my-friend-zrinka-k`), a slika je izbrisana sa bloga, nekako kontam da to mora da ima neke povezanosti sa Zrinkom koju tražim. Srećom, u komentarima na lažnoj profilnoj slici nailazim na ovo:

![](https://scontent-cdg2-1.xx.fbcdn.net/hphotos-xfp1/v/t1.0-9/10462899_10152874081592068_1699894790938388458_n.jpg?oh=e9443c1b9f3d3b43c0939087cde75cfd&oe=56C8017A)

Uzimajući u obzir da se natpis gore desno na slici (Sitana Omer Photography) poklapa sa URL-om Tumblr bloga, zaključujem da je neko pronašao tu sliku, postavio je u komentar i da je Zrinka kada je to shvatila, tražila od svoje prijateljice da je izbriše sa svog bloga.

Pokušah prvo da pretražim [Wayback mašinu](https://archive.org/web/) (sajt koji omogućava da pregledate prethodne verzije nekog URL-a), međutim Wayback nije imao taj URL indeksiran.

Srećom, Google je odradio svoj posao jer kada sam za ovu sliku odradio _reverse image lookup_ za sliku postavljenu u komentarima, Google je prikazao sljedeće rezultate:

![](/images/zrinka/google-ov_cache.jpg)

Time se potvrđuje moja sumnja da je ovo jedina autentična slika Zrinke (za sada).

## Ko joj je prijateljica?

Sitanu Omer je bilo mnogo lakše pronaći. Klik na [About stranicu](http://sitanaomer-photography.tumblr.com/aboutme) na njenom blogu i saznajem sljedeće (sve sa gramatičkim greškama koje nisam ispravljao):

> Zovem se Sitana Omer i živim u Zagrebu. Trenutno studiram novinarstvo, ali strast mi je fotografija zbog čega sam i otvorila ovaj blog.  Zasada se bavim amaterskom fotografijom, ali nadam se da će se to uskoro promjeniti...pa ako i vas zanima kako će dalje ići moja fotografska priča navrati još koji put :)

Ajde jebiga, nisam opet naletio na slijepu ulicu. Pošto mi se samo ime Sitana Omer činilo vrlo unikatno, jednu pretragu na Google-u sam bio udaljen od njenog [LinkedIn profila](https://www.linkedin.com/pub/sitana-omer/67/4b7/893) i [Facebook profila](https://www.facebook.com/sitana.omer).

Kontajući da pravim neki napredak, odlučih da joj pošaljem zahtjev na obje društvene mreže kako bih dobio pristup njenim konekcijama/prijateljima u slučaju da prihvati jedan od zahtjeva.

Međutim, zbog svoje nestrpljivosti, odlučih da još malo popratim taj jedini trag kojega imam do sada. Pregledah svaki _endoresement_ koji je dobila na LinkedIn-u u nadi da ću pronaći ime Zrinka negdje. Ništa.

## A onda...

Nađoh Sitanu i [na Twitter-u](https://twitter.com/situna97). Srećom, nit nju puno ljudi prati, nit ona puno ljudi prati, tako da 20ak sekundi kasnije naletih na [Twitter profil Zrinke Kasapić](https://twitter.com/ZriKas).

Zadnja aktivnost iz februara 2012. U opisu piše student novinarstva. Napredujemo.

## Zrinkin (pre?)bliski prijatelj

Nekada kada je tek napravila Twitter (2010.), objavila je ovu sliku:

![](https://dn3pm25xmtlyu.cloudfront.net/photos/large/207230903.jpg?1292187154&Expires=1444846919&Signature=upu6PEmjeSWZMFAgdElahEsfGIac1jDkaVJEgY6f0e~D3Avreno0fs5xDbqSbPOeaZHeALNS4ec2jBW-9gFfLom1LgX5yryN870O46iUHUotkcVU951XWuNz1HB08LZa08cPhPt32C4MNBoXGjHivHJ~wKnLWB96-49paWafdpI_&Key-Pair-Id=APKAIYVGSUJFNRFZBBTA)

Ovu osobu lijevo je predstavila kao Hip Otaku. Malo traženja i naletim [na njegov SoundCloud](https://soundcloud.com/hip-otaku/). Zapravo, naletih i na njegov [Twitter profil](https://twitter.com/hipotaku). Zadnja aktivnost 30. januar 2012. Dakle, vrlo blizu zadnje aktivnosti na Twitter-u koju je Zrinka imala.

Nekako, ova slika i to identično vrijeme napuštanja Twitter-a me nekako navelo da pomislim da su možda i više od prijatelja (ili da su bar bili tada više od prijatelja, pošto pričamo o prije pet godina). I nisu neki dokazi, znam, samo imao takav predosjećaj.

Gledajući njegove tvitove (pošto ih ima stvarno malo), naletim na ovo:

![](/images/zrinka/zrinka_na_tviteru.jpg)

Nekako mi taj osjećaj da su (bili) i više od prijatelja raste (mada priznajem da i nije baš osnovan).

Odlučio sam da probam da pretražim Facebook da vidim ima li iko da se registrovao pod imenom Hip Otaku. Naletim na [nekog lika](https://www.facebook.com/ban.cua.gio?fref=ts), međutim na tom profilu nema ništa što bi ga povezalo sa ovim Zrinkinim prijatelj koga tražim.

Shvateći da sam opet naletio u slijepu ulicu, vratih se na Zrinkin Twitter profil i pronađoh još jednu stariju sliku Zrinke:

![](https://dn3pm25xmtlyu.cloudfront.net/photos/large/207479987.jpg?1292233149&Expires=1444848489&Signature=zokN6KKu0PsHjOpJWbe~cbEojlEuTyB18I65ftgZY-tHHlvATX1GAm1RQL2NDIlm3Yn3ku6ldVcjc3Hrueb7SiLgD9Ezr5Hq54yu2cJaFNhT1f9ID722Lm-gKnIBySzuV6x70BvTL0fF~eH8MNj2HQETFyMg6lc3-CbgG2IZyoM_&Key-Pair-Id=APKAIYVGSUJFNRFZBBTA)

...i usput, naletih na [još jedan Zrinkin Twitter profil](https://twitter.com/Zgeekie) (potpuno prazan nažalost).

## Usput, prijateljičina fotografska karijera je malo napredovala

Prije dvije godine (oktobar 2013) je bila angažovana [da slika kongres](https://www.facebook.com/media/set/?set=a.386806118089454.1073741853.321164554653611&type=3) studenata prava na Pravnom fakultetu u Zagrebu.

Od ove godine izgleda kao da je postala redovan fotograf za Zagreb.info:

![](/images/zrinka/sitana_na_zagreb_info.jpg)

## Gdje je studirala Zrinka?

Pošto Sitana ništa ne krije, za nju sam odma saznao da studira na VERN-u po javno dostupnim informacijama sa njenog LinkedIn profila. Međutim, kako povezati Zrinku sa VERN-om? Srećom, VERN je odradio posao za mene. Kombinovanjem tih imena u Google pretragu dobijem [ovo](http://www.vern.hr/studenti-novinarstva-predstavili-svoj-projekt-na-europskoj-konferenciji-politickih-konzultanata):

![](/images/zrinka/zrinka_na_vern-u.jpg)

Pošto na početku članka piše da su u pitanju učenici treće godine, a članak objavljen u maju 2012., lako dolazim do zaključka da je naša draga Zrinka diplomirala na VERN-u 2012. godine.

Normalni ljudi bi ovdje odustali i rekli da su uspjeli locirati Zrinku. Međutim, pošto ja i ne smatram sebe baš normalnom osobom, išao sam i malo dalje. Šta sam sve na kraju otkrio?

## Lični profil Zrinke Kasapić

* **Ime:** Zrinka Kasapić (ja sam apsolutno iznenađen što to na kraju nije ispao nečiji alias nego pravo ime)
* **Email adresa:** [zrinka.kasapic@dnevno.hr](mailto:zrinka.kasapic@dnevno.hr) (hvala [Milanu Kesiću](http://kesicmilan.blogspot.ba/2014/08/aktualna-problematika-2.html), ko god on bio)
* **Facebook profil:** [Nova Zrinka](https://www.facebook.com/profile.php?id=100004708695737)
* **Godište:** 1990. (pretpostavljajući da nije padala nijedan razred)
* **Studirala:** Novinarstvo na VERN-u (diplomirala 2012.)
* **Facebook profil gorepomenutog:** [Hip Otaku](https://www.facebook.com/hip.otaku) (profil bio sakriven iz pretrage, međutim Zrinka nema problema sa otkrivanjem njene liste prijatelja javno)
* **Sluša:** Thompson-a (koje iznenađenje, znam)
* **Religija:** Katolička (nije potrebno naglašavati, ali ajde)
* **Podržava sljedeće političke osobe/organizacije:** [Hrvatska zora](http://hrvatska-zora.hr/), [Kolinda Grabar-Kitarović](https://www.facebook.com/KolindaGrabarKitarovic), [Tomislav Karamarko](https://www.facebook.com/tomislav.karamarko), [Živi zid](https://www.facebook.com/zivizidd)
* **Nekoliko Facebook stranica za koje pretpostavljam da joj donose inspiraciju:**
  * [Udruga Betlehem-Zagreb](https://www.facebook.com/betlehem.zagreb),
  * [Bog moj sve moje](https://www.facebook.com/Bog-moj-sve-moje-120926441412140/),
  * [Isusovci](https://www.facebook.com/isusovci)
  * [Masonic Press Agency](https://www.facebook.com/MasonicAgency)
  * [Exposing The Truth](https://www.facebook.com/ExposingTheTruth)
  * [Chemtrail World](https://www.facebook.com/ChemtrailWorld)
  * [Portal Transformacija Svijesti](https://www.facebook.com/portaltransformacija.svijesti)
  * [WWII: POVJESNA ISTINA BEZ CENZURE](https://www.facebook.com/WWII-POVIJESNA-ISTINA-BEZ-CENZURE-284569881694676/)
  * [Masonic Times](https://www.facebook.com/MasonicTimes)
  * [Wake Up Call](https://www.facebook.com/Wake-up-call-188063957932284/)
  * [Conspiracy Theory With Jesse Ventura](https://www.facebook.com/conspiracydiscussion)
  * [Truthstream Media](https://www.facebook.com/TRUTHstreamMedia)
  * [NOVI Svjetski Poredak](https://www.facebook.com/NOVI-Svjetski-Poredak-264963803548121/)
  * [NOVI Svjetski Poredak BIH](https://www.facebook.com/NOVI-Svjetski-Poredak-BIH-189264084420053/)

## Zaključak

Nađi diplomiranog novinara koji je opsjednut hrišćanstvom i teorijama zavjere, daj joj mjesto na nekom popularnom kvazi portalu i dobiješ Zrinku Kasapić.

Da li je troll u pitanju ili ne, teško je reći. Da joj u člancima logika baš i nije jača strana reći će svako ko ima bar dva grama mozga. E sada, da li namjerno piše onakve nebuloze? Rekao bih da piše. U samim člancima se pojavljuju "informacije" o nekim ličnostima za koje izgleda kao da ih podržava u svome privatnom životu.

## U odbranu Zrinke

Tokom svih nebuloza koje sam pročitao koje je ona napisala, naletio sam na jedan članak koji ima bar nekakve veze sa stvarnošću. Zove se [UŽASAVAJUĆI PODACI KOJIH NISTE SVJESNI: Ako imate Samsung televizor ovo morate znati!](http://www.dnevno.hr/vijesti/svijet/uzasavajuci-podaci-kojih-niste-svjesni-ako-imate-samsung-televizor-ovo-morate-znati-143124) Ignorišući očiti _clickbait_ od naslova, Zrinka piše o tome kako, ukoliko imate novi Samsung-ov TV, ono što izgovarate se dijeli sa Samsung-om i trećim stranama. Ovo na neki način jeste tačno, ali ne odnosi se samo na Samsung (kako Zrinka tvrdi), nego na svaki uređaj koji pokreće Android ili iOS.

Svi komercijalni uređaji koji koriste glasovne funkcije otprilike funkcionišu ovako: vi kažete nešto, vaš govor se šalje kompaniji koja je napravila taj softver čiji hardveri analiziraju šta ste upravo rekli (jer su sami uređaji preko kojih izgovarate hardverski previše slabi da takve informacije obrade), kompanija vraća vašem uređaju tekstualnu poruku koja interpretira šta ste upravo rekli i uređaj na osnovu te poruke izvršava neku funkciju.

S vremena na vrijeme kompanija podijeli neke od govornih poruka trećoj strani (nezavisnoj kompaniji) koja provjerava tačnost interpretacije govora i poruke koju je hardver poslao uređaju nakon govora u svrhu analiziranja. Na osnovu povratne informacije, kompanije poboljšavaju svoje algoritme i vi dobijate bolje usluge. Treća strana nema uvid u to ko je tačno izgovorio datu govornu komandu.

## Za kraj, poruka za Zrinku

Zrinka, drago mi je što cijeniš svoju anonimnost. Mislim, i ja bih želio što manje da se zna o meni kada bih pisao takve gluposti. Međutim, sakriti se na internetu nije baš lagan posao. Ti si pala na testu.

Ukoliko želiš da se stvarno sakriješ, preporučujem sljedeće:

* Zaključaj svoj Facebook profil (tvoji "lajkovi", poneka slika, lista prijatelja i slično su vidljivi svima koji otvore tvoj profil).
* Ugasi svoje stare profile (na Twitter-u i Twitpic-u prije svega) i zatraži od datih kompanija da uklone tvoje podatke sa svojih servera (na tvoju žalost, na mom blogu će i dalje biti dostupne).
* Izbriši komentare koji govore ponešto o tebi sa svoje Facebook stranice.
