---
author: Aleksandar Todorović
comments: false
date: 2014-12-04 14:40:25+00:00
layout: post-bs
slug: anonimnost-nije-rjesenje
title: 'Korišćenje pravog identiteta nije pravi način da se spriječi govor mržnje na
  internetu'
categories: en
tags:
- personal
- politics
image:
  feature: abstract-1-3
---

Kao što sam već napisao [u prethodnom postu](https://aleksandartodorovic.wordpress.com/2014/12/03/no-hate-speech-online/) u [No Hate Speech Online](https://aleksandartodorovic.wordpress.com/category/no-hate-speech-online/) kategoriji, učlanio sam se u radionice čiji je cilj umanjiti govor mržnje na internetu u našoj lokalnoj zajednici. Uspjeli u tome ili ne, glavni cilj radionica jeste da se tema pokrene i da se među nama mladima govor mržnje na internetu shvati kao jedan od problema digitalnog doba. Međutim, [u videu](https://www.youtube.com/watch?v=kp7ww3KvccE) kojem sam postavio u prethodnom postu kao jedan od prijedloga se spominje korišćenje pravog identiteta prilikom izražavanja mišljenja na internetu (4:28). Pošto se tome protivim u potpunosti, odlučio sam da preko ovog posta izrazim svoje mišljenje i time potaknem diskusiju na našim sledjećim radionicama.




Uzeću sebe kao primjer i način na koji ja koristim, kako društvene mreže, tako i ovaj blog. Na nekim od društvenih mreža (Facebook, Google+, ovaj blog i “poslovni” Twitter profil koji koristim za ovaj blog) koristim svoj pravi identitet, dok se na nekim društvenim mrežama ne predstavljam svojim pravim identitetom (Reddit i “lični” Twitter profil).




Iako podržavam pokret [protiv govora mržnje na internetu](http://www.nohatespeechmovement.org/), još više podržavam slobodu govora na internetu i smatram internet alatom preko kojeg se mogu desiti neke promjene i van virtualnog svijeta. Iako su brojna istraživanja dokazala da je anonimnost na internetu zapravo loša za suzbijanje govora mržnje na internetu*, ne smatram da je rješenje potpuno ukidanje anonimnosti na internetu, iako je to nešto čemu vodeće internet kompanije teže već dugo vremena, počevši od masivne upotrebe Facebook-a pa sve do manje-više bezuspješnog pokušaja uvođenja Google+ računa sa pravim identitetom za ostavljanje komentara na YouTube-u.




Jedno je sigurno, anonimnost na internetu ima svojih prednosti i mana. Kao jedna od mana svakako jeste ta da će “average Joe” (prosječni korisnik interneta) vrlo vjerovatnije ostavljati manje govora mržnje koristeći svoj pravi identitet nego kada stoji iza anonimnog identiteta, međutim prisiljavanje korisnika servisa da za svoje izražavanje na servisu koriste svoj pravi identitet iza sebe donosi mnogo više mana.


http://www.youtube.com/watch?v=9I7AGRUPIIE


Korišćenje svog pravog identiteta u bilo čemu što radimo na internetu umanjuje našu privatnost. Svako od nas ima nešto što želi da sakrije od nekoga. Samim time što iznosimo više problema pod svojim pravim identitetom ne odvlačimo ljude od toga da ljudi o nama šire govore mržnje, već produbljujemo moguće posljedice govora mržnje zato što naše postupke povezujemo direktno sa našim pravim identitetom.




Iz navedenih razloga smatram da forsiranje korišćenja pravog identiteta nije idealno rješenje. Isto tako ne smatram niti da je potpuna suprotnost toga (potpuna anonimnost na svim internet servisima) idealno rješenje. Smatram da je idealno rješenje dati korisnicima izbor da li žele da koriste svoj pravi identitet ili da ostanu anonimni. Samim time korisnici biraju kako žele da iznesu svoje mišljenje i svojom odlukom odlučuju i o tome koliko lično žele da prime govore mržnje.




* Zaključak na osnovu sjećanja, ne mogu trenutno da pronađem neko istraživanje da pokrijem tu izjavu.
