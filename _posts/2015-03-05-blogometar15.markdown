---
author: Aleksandar Todorović
comments: true
date: 2015-03-05 16:46:10+01:00
layout: post-bs
slug: blogometar15
title: 'Kako ste, blogeri? Regionalno istraživanje blogosfere #Blogometar15'
categories: bs
tags:
- blogging
- personal
image:
  feature: abstract-1-3
description: 'Svaki treći web sajt na svijetu je blog. Tri od četiri internet korisnika redovno čitaju blogove. Svakog dana objavi se blizu 3.000.000 blog postova. Pet od šest internet “influensera” su blogeri, a na njih najveći uticaj vrše opet drugi blogeri.'
---

![image](http://proceniweb.com/img/blogometar15/baner.gif)

Svaki treći web sajt na svijetu je blog. Tri od četiri internet korisnika redovno čitaju blogove. Svakog dana objavi se blizu 3.000.000 blog postova. Pet od šest internet “influensera” su blogeri, a na njih najveći uticaj vrše opet drugi blogeri.

Od 2012. do danas podaci o broju blogera variraju. Uzveši u obzir sve dostupne podatke - na svijetu postoji između 350 miliona i pola milijarde blogova.

Do momenta kad završite čitanje ovog teksta biće objavljeno preko 20.000 novih blog postova!

Blogosfera bivše Jugoslavije se do 2008. godine eksponencijalno razvijala. U to vrijeme je brojala do čak 1.000.000 blogova. Ali o blogovima u regionu danas znamo manje nego ikada. Blogeri, ne znamo kako ste, a to je važno!

**Ne znamo šta blogere muči**, zbog čega ne pišu češće, **da li se osjećaju sigurno** da objave šta god žele, da li dobijaju podršku prijatelja i od koga trpe pritiske (ukoliko ih trpe); ne znamo koliko ima blogova, na kojim su platformama, **da li su blogeri i blogerke upoznati sa svojim pravima**, koliko često su ta njihova prava ugrožena... o Blogerima i blogerkama pouzdano znamo manje nego o bilo kom drugom društvenom mediju. A dok nešto ne izmjerimo, ne možemo ga ni razvijati. Dok ne saznamo kako smo, teško je blogosferu unaprijediti do nivoa najznačajnijeg medija društvenog interneta što bi naša blogosfera sigurno mogla da bude!

*****************************************************************

Blogeri evo šta možete da uradite u samo 15 minuta za desetine hiljada blogera:

1. Popunite istraživanje klikom na [LINK](https://www.surveymonkey.com/s/Blogometar15)
2. Jednostavno napišite blog post kopirajući tekst o Istraživanju (cijeli tekst koji možete kopirati i objaviti na svom blogu, baner, kao i ilustracije možete preuzeti [OVDJE](http://proceniweb.com/2015/blogometar15#materijal))
3. Podijelite link do #Blogometar15 na društvenim mrežama klikom na ovaj [LINK](http://proceniweb.com/2015/blogometar15#podeli)

Detaljne rezultate u različitim formatima podijelićemo sa svima vama, uz zadržavanje anonimnosti svakog ispitanika. Za sva pitanja pišite nam na [blogometar@proceniweb.com](blogometar@proceniweb.com) Hvala na solidarnosti!
