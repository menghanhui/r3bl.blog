---
author: Aleksandar Todorović
comments: false
date: 2017-08-09 13:55:00+01:00
layout: post-bs
slug: novi-dizajn-i-gasenje-komentara
title: "Novi dizajn i zašto sam odlučio da ugasim komentare na blogu"
categories: bs
tags:
- personal
- cybersecurity
image:
  feature: abstract-1-3
---

## Zašto sam odlučio da ugasim komentare na blogu

#### 1. Ne postoji lagana i dobra platforma za komentare

Koliko god se ja trudio, apsolutno nisam u mogućnosti da nađem neki prikladan sistem za komentarisanje.

Većina blogova se odlučuje za jedno od ovih rješenja:
* Sopstven hosting komentara - loše jer moraš da brineš da sve bude kako treba, boriš se protiv spama i ostalo.
* Disqus - Jednostavan za komentarisanje, ali u isto vrijeme težak, spor, i stavlja reklame na komentare koje ne mogu ugasiti bez da im platim.
* Facebook komentari - loše jer je zatvoreno na jednu platformu, plus jebiga, Facebook je, tako da volontersko davanje više informacija njima nije dobra ideja.

Disqus je bio ta zlatna sredina. Jako jednostavan za korišćenje, međutim centralizovan i vrlo negativno utiče na brzinu. Iz mojih nekih kalkulacija tokom ovog redizajna, stranica se u prosjeku učitava dvije sekunde brže sa ugašenim komentarima. Disqus ima neku optimizaciju da ne učitava komentare sve dok ne dođeš dovoljno duboko u stranici da ih zapravo učita, međutim i dalje pravi nepotrebne konekcije tokom učitavanja stranice koji usporavaju rad stranice. Meni se to lično ne sviđa, jer brinem kako za svoju privatnost na Internetu, tako i svojih čitaoca.

#### 2. Broj komentara je beznačajan

Disqus je na mom blogu negdje od januara 2015. godine i komentari su bili uključeni na svakom blog postu. U, evo, nešto manje od tri godine koliko su bili aktivni, moj blog je imao ukupno 80 komentara.

U isto vrijeme, broj objavljenih članaka je 68, što znači da je prosjek svega malo viši od jednog komentara po članku. Kada bih oduzeo moje sopstvene odgovore na komentare drugih, broj bi bio manji od jednog komentara po članku.

U realnosti, nisam nešto raspoložen da analiziram ovih 80 komentara, ali po mojoj slobodnoj procjeni jedno 2-3 članka je privuklo 10+ komentara, ima ih možda ukupno 5 sa brojem komentara sa više od pet, a nekih 50ak je bez ikakvih ostavljenih komentara.

Sve u svemu, broj je beznačajan.

#### 3. Kvaliteta komentara je... loša

Sve u svemu, ne mogu se sjetiti niti jedne diskusije koja me je natjerala da preispitam svoje odluke.

#### 4. Međutim... volim komentare
